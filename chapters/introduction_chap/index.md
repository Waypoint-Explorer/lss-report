---
layout: default
title: Introduzione
has_children: false
nav_order: 2
---

# Introduzione
Waypoint Explorer è un progetto nato per incentivare la visita dei punti di interesse turistici, culturali e naturalistici attraverso percorsi, con l'obiettivo di promuovere lo sviluppo del territorio e l'esercizio fisico all'aria aperta.

Il sistema prevede l'installazione di dispositivi in corrispondenza dei punti di interesse che si incontrano lungo il percorso. Questi dispositivi sono dotati di sensori in grado di rilevare le condizioni ambientali e mostrano un codice QR univoco che deve essere scansionato per poter procedere alla tappa successiva. I dispositivi sono progettati per funzionare in modo autonomo e con un basso consumo energetico, utilizzando eventualmente una batteria e un pannello solare. I percorsi saranno percorribili solamente a piedi, in bicicletta o con mezzi sostenibili come i monopattini elettrici, incentivando l'uso di mezzi di trasporto a basso impatto ambientale. Completando i percorsi, gli utenti saranno premiati con buoni sconto per incentivare l'uso del sistema e sostenere le attività locali.

Inoltre, l'amministrazione comunale avrà la possibilità di raccogliere informazioni sul territorio attraverso i sensori dei dispositivi, fornendo dati utili per la gestione dell'area e la pianificazione delle attività turistiche. Grazie alla sua scalabilità e alla sua flessibilità, il sistema potrà essere facilmente esteso e adattato alle esigenze specifiche di ogni territorio.